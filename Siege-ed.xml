
           
<TEI xmlns="http://www.tei-c.org/ns/1.0">
<teiHeader>
 <fileDesc>
  <titleStmt>
      <title>Le Siege Perilleux</title>
   <respStmt>
    <resp>édité par</resp>
    <name>Girish Kumar Ramgulam</name>
   </respStmt>
  </titleStmt>
  <publicationStmt>
   <availability>
  <p>This is an open-access work licensed under a Creative Commons Attribution 4.0 International license.</p>
   </availability>
  </publicationStmt>
  <sourceDesc>
   <bibl>Paris, BnF, français 112</bibl>
  </sourceDesc>
 </fileDesc>
</teiHeader>

 
 <text>
  <body>
   <div>
         <pb n="3r" facs="" /> <cb n="3rb" />     

       <rubric id="incipit">
          Comment messire Galaad vint le jour de Pentecoste a Camelot et s'assit au siege perilleux ou nul ne s'estoit encore assis por les grans dangiers qui y estoient que, depuis que la table ronde fut levee, nul ne si assit qu'il n'en fut mort ou durement navré de son corps, comme il advinc a mains chevaliers. 
            
       </rubric>
       
         <pb n="3v" facs="" /> <cb n="3va" />   
<p>
        <g type="initiale">"S</g>ire chevalier, asseés vous cy car cest siege est vostre." 
        
       </p>
       <p>
        Et il s'assiet tout seulement et dist au preudomme:
          
       </p>
       <p>
        "Or vous en allés car bien avez fait ce qu'on vous commanda. Et saluez moy tous ceulx du saint hostel, et mon oncle le Roy Pellés et mon ayeul le Riche pescheur, et luy dictes de par moy que je l'iray veoir au plus tost que je pourray et que j'en aray loisir."
        
       </p>
       <p>
        Et le preudoms s'en part de leans et commande le roy Artus a Dieu et tous les autres aussi. Et quant on voult savoir qui il estoit, ne tint onques resne ceulx, ains leur respondit qu'il n'en diroit ore plus, car il le savroient bien a temps s'ilz l'osoient demander. Si vient aval du palais et trova que chevaliers que escuiez jusques a <num>xv</num> qui l'actendoient et lesqueulx estoient o luy. Et il monte et se part de leans en telle maniere qu'ilz n'esteurent plus de son estre a celle foiz.
        
       </p>
       <p>
        <g type="initiale">Q</g>uant ceulx du palais virent le chevalier seoir au siege, que tant de preudommez avoient redoubté et ouquel d'aventures estoient ja advenues, s'en ont grant merveille car ilz croient celluy homme, si ne sceurent que dire dont si grant grace luy est venue, si ce n'est de la volenté nostre seigneur.
        
       </p>
       <p>
        La feste fut grande par leans, si font grant honneur au chevalier, ly uns ly autres car bien pensoient que ce soit cil par qui les aventures du Sang Graal doivent 
            <pb n="3v" facs="" /> <cb n="3vb" />  
           
           faillir. Et bien le cognoissoient par l'espreuve du siege, ou onques homs ne fut assis a qui il ne fust mescheu en aucune maniere ne mais a cestuy Si le servent et honnourent de tout ce quilz peuent comme celluy quilz tiennent a seigneur et a maistre par dessus ceulx de la table ronde. Et Lancelot, qui plus volontiers le regarde que nul des autres pour la merveille qu'il en a, cognoist bien que c'est celluy qu'il fist huy chevalier nouvel, s'en a moult grant joye. Et pour ce luy fait le greigneur honneur qu'il oncques peut et le met en paroles de maintes choses et luy demande son estre qu'il en die aucune chose. Et celluy qui auques le cognoist ne luy ose reffuser, si lui respont maintes fois a ce qu'il luy demande. Mais Boort, qui tant en est liés que nul plus et que bien cognoist que c'est Galaad, le filz Lancelot, cellui par qui les aventures seront mises a chief, parla a Lionnel, son cousin frere, et puis lui dist:
        
       </p>
       
       <p>
        "Biaux freres, savés vous qui est ce chevalier?"  
       </p>
       
       <p>
        "Non, fait Lionnel, moult bien fors tant que c'est celuy que messire Lancelot fist hui chevalier nouvel, et celluy qui entre moy et vous deismes que messire lancelot engendra en la fille le Roy Pescheur", ainsi comme luy avoit ja compté par maintes foiz. Et dist:
        
       </p>
       <p>
        "Vrayement, fait Boort, c'est celluy et est nostre cousin prochain, et de ceste aventure devons nous estre bien liés, car n'est mie doubte qu'il ne viengne encores a plus grant chose que chevalier que je onques cogneusse."
        
       </p>
       <p>
        Si ala tant la parole que la royne, qui estoit en sa chambre, en oït parler par ung varlet, qui lui dist:
        
       </p>
       <p>
        "Dame, merveilles sont venues." 
        
       </p>
       <p>
        "Comment? fait-elle. Dy lez moy."
        
       </p>
       <p>
        "Par foy, fait il, ung un chevalier est venu a court qui a acomply le siege perilleux. Et le chevalier est si jeunes que tous se merveillent dont telle grace luy peut estre venue."
        
       </p>
       <p>
        "Voire, fait-elle. Peut ce estre vray?" 
        
       </p>
       <p>
        "Oïl, de vray le sachés."
        
       </p>
       <p>
        "En nom Dieu! fait-elle. "Dont luy est il bien advenu? Car onques celle aventure ne peut nul chevalier entreprendre qui ne fust mort ou mehaignié ains qu'i l'eust mené affin."
        
       </p>
       <p>
        "Ha, Dieu! font les dames. Tant fu ce chevalier de bonne heure ne onques mais nul ne peut advenir a ce qu'il est advenu. Et par ceste aventure peut on appercevoir que c'est celluy qui mectra les merveilles de la table ronde affin, et par quy le Roy Mehaignié recevra garison. 
        
       </p>
   
</div>
</body>
</text>
</TEI> 

           