          
<TEI xmlns="http://www.tei-c.org/ns/1.0">
<teiHeader>
<fileDesc>
<titleStmt>
<title>Queste del Saint-Graal</title>
<respStmt>
<resp>édité par</resp>
<name>Gabriela Penkov</name>
</respStmt>
</titleStmt>
<publicationStmt>
<availability>
<p>This is an open access work licensed under a Creative Commons Attribution 4.0 International license.</p>
</availability>
</publicationStmt>
<sourceDesc>
<bibl>Paris, BnF, français 112</bibl>
</sourceDesc>
</fileDesc>
</teiHeader>

 
<text>
<body>
<div>
    
    <p>Les corrections sont signalées par le signe *. Voir la transcription diplomatique pour la graphie du manuscrit.</p>
    
            <pb n="f5 r" facs="https://gallica.bnf.fr/ark:/12148/btv1b8527589h/f13.item"/> <cb n="5ra"/>  
       
<rubric>1. Coment le saint Graal s’aparut aux chevaliers de la table Ronde couvert d’un blanc samyt et n’y [fol. 5rb] eust cellui que peut appercevoir qui le portoit et les ramplit de toutes viandes qu’ilz sceurent demander. </rubric>
	
    <p>2. Lors entra leans le sang Graal couvert d’un blant samit, maiz il n’y 
eust onques cellui qui peust veoir qui l’aportoit, si y entra parmy le grant huys du palaiz. </p>		
    
         <pb n="f5 r" facs="https://gallica.bnf.fr/ark:/12148/btv1b8527589h/f13.item"/> <cb n="5rb"/>
    
    <p>3. Et maintenant qu’il y fut entrés, fut le palaiz ramply de si bonnes odeurs que se toutes les espices du monde y feussent entrees et espandues. Et il ala tout entour 
        
           <pb n="f5 v" facs="https://gallica.bnf.fr/ark:/12148/btv1b8527589h/f14.item"/> <cb n="5va"/>
        
        le palais d’une part et d’autre et tout ainsi come il passoit par devant les tables, estoient tout maintenant ramplies endroit chascun siege de telle viande comme 
chascun desiroit et ilz furent servis les ungs et les autres. Le sang Graal s’en partit si tost qu’ilz ne sceurent qu’il peust estre devenus, ne ilz ne scevent quel part il tourna. Et maintenant peurent parler, ceulx la devant ne peurent mot dirre. Si rendirent graces a nostre Seigneur de ce que tel grace leur avoit donnee et tel honneur faite*  qui les avoit repeux de la grace du sang Graal. Mais de tous ceulx qui leans estoient en fut le roy 
        Artus le plus liés et le plus joyeux de ce que plus grant grace lui avoit Dieu moustré qu’il n’avoit fait a nul autre de devant son temps. </p>
		
        <p>4. De ceste chose furent moult liés les privés et les estranges, car bien leur sembla 		que nostre Seigneur ne lez avoit pas oubliés quant il leur avoit monstré si grant 			debonnaireté. Si en parlerent assés tant comme le manger dura et le roy mesmes 	
 en commença a parler a ceulx qui plus pres de lui estoient et dist : « Certes, seigneurs, 		moult devons avoir grant joye de la grant honneur et signe que nostre Seigneur nous a cy 		demoustree quant il nous vint repaistre a si hault jour comme au jour de Penthecoste. » « 		Sire, fait messire Gauvain, encores y a autres choses que vous ne savés mie, car il n’y a 		ceans homme qu’il ne soit servi de quant qu’il veult avoir et demander. » Ce n’avint 	onques maiz en nul lieu fors que chés le Roy Mahaignié. Maiz de ce furent ilz 			engignés qu’il ne le virent appertement, pour quoy messire Gauvain dist : « Je faiz ung 		veu orendroit que le matin sans plus actendre entreray en la queste en telle maniere que je 	la maintendray ung an et un jour et plus se mestier est, ne ne reviendray a court pour 		chose que adviengne devant ce que je l’avray veu plus appertement qu’il n’en i a cy esté	moustré, s’il peut estre en nulle maniere que je le puisse veoir ne ne doye. Et s’il ne 		peut estre, je m’en retourneray. » Quant ceulx de la table ronde ont oÿe 
               
      <pb n="f5 v" facs="https://gallica.bnf.fr/ark:/12148/btv1b8527589h/f14.item"/> <cb n="5vb"/>
            
            ceste 		parole, si se leverent de la table et firent tout autretel veu come messire Gauvain eust fait,  	et dient qu’ilz ne fineront jamés de errer devant ce qu’ilz seront assis a si haulte table, ou 		si doulce viande est tous jours aprestee comme celle estoit qu’ilz avoyent cy eue. Et 
	quant le roy vit qu’ilz heurent fait tel veu, si en fut moult a malaise, car bien voit qu’il ne 		pourra mes retourner de ceste emprise. Si dist a monseigneur Gauvain : « Haa ! Gauvain, 	Gauvain, vous m’avez traÿ ! Car vous m’avés cy tollu la plus belle compaignie et la plus 		loyalle que je onques mais trouvasse, c’est la compaignie de la table ronde, car quant ilz 		se partiront de moy de quelle heure que ce soit, je scay bien qu’ilz ne repaireront jamais	tous, ains en mourra grant partie en ceste queste qui ne fauldra pas si tost comme vous 		cuidés. Si ne m’en poise mie petit, car je les ay estraiz et esleuz, a mon pouoir eslevés et 		les ay aymés et encores ayme ainsi comme s’ilz feussent mez filz ou mes freres. Et 		pour ce me grevera moult leur departie, car je les avoie aprins a veoir souvent et a avoir 		leur compaignie. Ne je ne puis pas veoir en moy coment je m’en puisse legierement 
deporter. » 
		</p>
    
            <p>5. A ceste parole commença le roy a penser moult durement et en celle pensee luy 	viennent les lermes aux yeulx, si que tous ceulx de leans s’en peurent bien aparcevoir. Et 		quant il parle, si dist si hault que tous ceulx de leans le peurent bien oïr : « Gauvain, 		Gauvain, mis m’avés le grant duel ou cuer dont jamais ne me pourray esbatir*  devant ce 
que je sache a quel fin ceste queste pourra venir, car j’ay moult grant doubte que mes    amis charnelz ne reviengnent ja ça. – Ha ! sire, pour Dieu, fait Lancelot, qu’est ce que vous dictes ? Tel homme comme vous estes ne doit mie avoir esperance autre que bonne, si vous devés reconforter. Car certes se nous mourions en ceste queste, il nous seroit plus grant honneur que se nous morions ailleurs. – Lancelot, fait le roy, la grant amour 
que j’ay tousjours 
                
                 <pb n="f6 r" facs="https://gallica.bnf.fr/ark:/12148/btv1b8527589h/f15.item"/> <cb n="6ra"/>
                
                vers vous eue me fait dire telles paroles. Et ce n’est mie 		grant merveilles se je suis corroussé de leur departement, car onques roy chrestien n’eust 		autant de bons chevaliers ne de preudommes come j’ay aujourduy eu icy. Ne jamais 		n’avray quant ilz se partiront d’icy. Ne jamés ne seront a une table ainsi assemblés 		comme ilz ont esté icy. Et c’est la chose qui plus me desconforte. »</p>
                
                <p>6. A ceste parole ne scet Gauvain que dire ne que respondre, car il 				cognoissoit bien que le roy disoit vray. Si se repentist volentiers, s’il osast, de la parole 		qu’il avoit dicte, car trop estoit ja dedans la salle peuplee. Si fut maintenant de toutes pars		la parole peuplee partout les chambres de leans, comment la queste du saint Graal estoit 		entreprise. Et se partiront demain tous les compaignons qui doivent estre de celle queste.	Si en y ot assez de tieulx qui plus en furent irés que joyeux, car par la proesse des 			compaignons de la table ronde estoit l’ostel du roy redressé sur tous autres.</p>

    
    
    
    </div>
</body>
</text>
</TEI>
