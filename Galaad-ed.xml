<TEI xmlns="http://www.tei-c.org/ns/1.0">
<teiHeader>
 <fileDesc>
  <titleStmt>
      <title>La fin de Galaad</title>
   <respStmt>
    <resp>édité par </resp>
    <name>Shiyuan Ma</name>
   </respStmt>
  </titleStmt>
  <publicationStmt>
   <availability>This is an open access work licensecd under a Creative Commons Attribution 4.0 International license</availability>
  </publicationStmt>
  <sourceDesc>
   <bibl>Paris, Bnf, français 112</bibl>
  </sourceDesc>
 </fileDesc>
</teiHeader>
 <text>
  <body>
    <div>
    
           <pb n="181r" facs="https://gallica.bnf.fr/ark:/12148/btv1b8527589h/f369.item" /> <cb n="181ra" /> 
<rubric id="incipit">Comment Galaad, en entrant en la cité, requist ung pouvre homme contrait qui luy aydast. Lequel fut guery incontinant qu’il toucha a la table du saint Graal. Et le seigneur de la cité les fit mettre en prison ou ils demorerent i an. </rubric>
<p>1. Quant Galaad vint prez de lui, si l’appelle et dist : « Preudoms, aide moy tant que ceste table soit en ce palais lassus. – Ha sire ! Pour Dieu, que dictes vous ! Il a bien x ans que je ne peux aller sanz aide d’autruy. – Ne t’en chaille, fait il. Lieve sus ! Tu es guery ! » Et il se lieve aussi sain et aussi haictié comme il n’eust onques eu mal ne douleur, lors vient a la table et la prant d’une part contre Galaad. Quant ilz entrent en la cité, si va disant a tous ceulx qu’il encontre le miracle que Dieu luy a fait. Quant ilz vindrent au palaiz amont, si virent la chaire que nostre Seigneur avoit jadiz appareillee pour ce que Josephés s’y assist. Et maintenant y acoururent ceulx de la cité pour veoir la merveille de l’omme mehaigné qui estoit redressé nouvellement.</p>      
<p>2. Quant les compaignons eurent fait ce que commandé leur estoit, si retournerent a l’eaue et entrerent en la nef ou la suer Parceval estoit. Si la prenent a tout le lit et le portent au palais et l’enfoÿrent si richement comme l’en devoit faire fille de roy et de royne. Quant le roy de la cité <pb n="181r" facs="https://gallica.bnf.fr/ark:/12148/btv1b8527589h/f369.item" /> <cb n="181rb"/> qui avoit nom Escorant vit les iii compaignons, si leur demanda dont ilz estoient et quel chose c’estoit qu’ilz avoient apporté sur la table d’argent. Et ilz en dient la verité de quanque il leur demanda et la merveille du saint Graal et le pouoir que Dieux y eust mis. Et cestui Escorant, qui estoit desloyal et cruel et estrait de mauvaise lignee de paiens, si ne crut riens de quantqu’ilz dient, ains dist qu’ilz estoient aucuns traïstres mauvais. Si actendit tant qu’il lez vit desarmés. Si lez fist prendre a ses gens et mettre en sa prison en telle maniere que onques n’en issirent dedans l’an. Mais de tant leur advint il bien que si tost comme ilz furent emprisonnés, nostre Seigneur qui ne les avoit pas obliés leur envoya le saint Graal pour eulx faire compaignie, de qui grace ilz furent tousjours repeux tant comme ilz furent en prison.</p>
<p>3. Au chief de l’an advint ung jour que Galaad se complaint a nostre Seigneur et dist : « Sire, il me semble que j’ay assés demouré en cest siecle. S’il vous plaist, ostés m’en prochainement ! » Cellui jour advint que le roy Escorant gisoit malades du mal de la mort. Si les manda devant lui et leur cria mercy de ce qu’il les avoit si malmenés a tort. Et ilz lui pardonnent moult volentiers. Et il morut tout maintenant. Et quant il fut enterré, ceulx de la cité en furent moult esmayés. Car ilz ne savoient de qui ilz peussent faire roy. Si se conseillerent moult grant piece, et ainsi qu’ilz estoient a conseil, oÿrent une voix qui leur dist : « Prenés le pluz jeune dez iii compaignons. Et cellui vous conseillera bien et gardera tant comme il sera o vouz. » Et ilz firent le commandement a la voix. Si prindrent Galaad et fut seigneur d’eulx, et lui mistrent la coronne ou chief dont il lui pesa moult. Et pour ce qu’il voit que faire lui convient, leur octroya car autrement ilz l’eussent occis. Quant Galaad fut venu a terre tenir, si fist par dessus la table ung arbre d’or et de pierrez precieuses qui couvrit le saint Graal. Et chascun matin si tost comme il estoit levé, venoit devant le saint Vaissel et ses compaignons, et faisoient leurs pieres et leurs oroisons. </p>
<p>4. Quant vint au chief de l’an a cellui jour mesmes que Galaad avoit porté couronne, si se leva bien matin entre luy et ses compaignons. Si vindrent au Palais Espirituel  <pb n="181v" facs="https://gallica.bnf.fr/ark:/12148/btv1b8527589h/f370.item" /> <cb n="181va" />  et regarderent devant le saint Vaissel et virent ung homme en semblance d’evesque. Si estoit a genolz et batoit sa coulpe et avoit entour luy planté d’anges comme si ce fust Jhesucrist mesmes. Et quant il eust grant piece este a genoulx, si se leva. Et commenca la messe de la glorieuse mere de Dieu. Et quant il vint au sacrement de la messe et il eust osté la platine de dessus le saint Vaissel, si appella Galaad et lui dist : « Vien avant, sergent Jhesucrist. Si verras ce que tu as tant desiré a veoir. » Et il se tire avant et regarde devant le saint Vaissel. Et si tost comme il l’eust regardé, si tost comme la mortel char commenca a regarder les espiritueles choses, et lors tend Galaad les mains vers le ciel, si dist : « Sire, je Te crie mercy quant Tu m’as acompli mon vouloir, car or voy je appertement ce que langue ne pourroit escrire, ne cueur penser, icy voy je l’occasion des prouesses, icy voy je les merveilles de toutes les autres. Et puis qu’il est ainsi, beaux doulx Sire, que vous m’avés acompli mon vouloir de veoir ce que j’ay tant desiré, or vous prie je que en cestui point et en ceste grant joye souffrés que je trespasse de ceste terrienne vie ou je suis en la celestiele. </p>

        <rubric id="incipit">6. Comment Galaad morut devant la table du saint Graal et vint une main qui emporta la lance et le saint Graal, qui depuiz ne fut veu. </rubric>
        
<p>5. Si tost comme Galaad eust fait ceste requeste, le preudoms qui estoit vestu en semblance d’evesque print Corpus Domini sur la <pb n="181r" facs="https://gallica.bnf.fr/ark:/12148/btv1b8527589h/f369.item" /> <cb n="181rb" /> table. Si l’offrist a Galaad. Et cil le receut. Et quant il l’ot usé, le Preudoms luy dist : « Scez tu qui je suis ? – Sire, fait il, nenil, se vous ne le me dictes. – Or saches, fait il, que je suis Josephés, le filz Joseph d’Arimathie, que nostre Seigneur t’a envoyé pour toy faire compaignie. Et sces tu pourquoy il m’y a envoyé plustost que nul autre ? Pour ce que tu me ressambles en ii choses : </p>
        
    
      </div>
 </body>
</text>
</TEI>