<TEI xmlns="http://www.tei-c.org/ns/1.0">
<teiHeader>
 <fileDesc>
  <titleStmt>
      <title> Le filtre bu par Tristan et Iseut, transcription interprétative </title>
   <respStmt>
    <resp>édition par</resp>
    <name>Connie Wang</name>
   </respStmt>
  </titleStmt>
  <publicationStmt>
   <availability>This is an open access work licensed under a Creative Commons Attribution 4.0 International license</availability>
  </publicationStmt>
  <sourceDesc>
   <bibl>Paris, Bnf, français 112</bibl>
  </sourceDesc>
 </fileDesc>
</teiHeader>

 
 <text>
  <body>
   <div> 
         <pb n="239r" facs="https://gallica.bnf.fr/ark:/12148/btv1b8527587p/f449.item.zoom" /> <cb n="239ra" />
 <rubric>  Comment messire Tristan et Yseult la bloye beurent ensemble le bruvage amoureux.
  </rubric>   
       <pb n="239r" facs="https://gallica.bnf.fr/ark:/12148/btv1b8527587p/f449.item.zoom" /> <cb n="239rb" />  
  <p>1. Ung jour, ainsi que Tristan estoit en mer et jouet aux eschés aveques Yseult, si eut soif et demanda a boire a Gouvernail, et il luy aporta a boire, si versa en la couppe d’un beuvrage que la royne d’Irlande avoit fait pour donner a boire au roy Marc. Et estoit de telle vertu qu’incontinant que le roy Marc l’avroit beu, il ameroit Yseult de si parfaicte amour que jamais ne vouldroit veoir autre qu’elle. Et pour ce s’appellait le breuvage amoreux. Si prent Gouvernal la couppe plaine de cest abreuvage et le presente a Tristan. Et cil, qui chault estoit, le prent et boit tout.</p>
 
    <p>2. Quant il a beu, si commande que l’en donne a boire a Yseult et l’en luy donne maintenant et elle recoipt la couppe et boit. Ha ! Dieu ! Quel boire et qu’il leur fut mauvais et ennuyeux ! Or ont beu, or sont entrés en la route qui jamais ne leur fauldra tant comme ils aient l’ame ou corps, or sont entrés en celle voye dont il leur conviendra souffir douleur et angoisse et travail et peine et vergoigne et enuy et mesaise tout leur eage. Ha, Dieu ! Quel duel ilz ont beu ! Car ilz ont beu leur destruction et leur mort et cilz boires leur a esté moult doulx. Mais onques boire ne fut si chierement achaptés comme il sera. Les cueurs leurs changent et les couleurs leur muent tout maintenent qu’ilz ont beu. L’un regarde l’autre et sont aussi comme tous esbaïs, car or pensoit il a autre chose qu’ilz ne faisoient devant. Tristan pense a Yseult et Yseult a Tristan et tout est oblié le roy Marc, car Tristan ne requiert ny ne pense fors qu’il ait l’amour Yseult. Et la ou chascun pense a soy mesmes,si s’esmerveillent moult dont cil pencer leur est venu, car avant ce qu’ilz beussent, Tristan ne pensast a ce par tout le monde et ores en est tant eschauffé qu’il ne pourroit remanoir en nulle maniere qu’il n’amast Yseult et Yseult luy. </p> 
 
    <p>3. A ce s’accordent selon leurs courages si fierement que selon leur proposement ne quierent ilz remuer. Si Tristan ayme Yseult, ce ne luy desplait de riens ne desplaire ne luy doit pas, ce lui est advis, car Yseult est tant belle et tant sage de toutes choses qu’il cognoit bien qu’il ne pourroit mettre mieulx son cueur en nulle maniere, car c’est le plus bel chevalier du monde et le meilleur, ce lui est advis. Il est tres beau et elle est tres belle. Il est gentilz homs et elle est estraicte de hault lignage, bien se doivent concorder ensemble par beaulté et par lignage, et ores ne soit jamais parlé du Roy Marc. Elle ayme plus l’amour de Tristan qu’elle ne fait l’amour du plus riche homme du monde.   <pb n="239va" facs="https://gallica.bnf.fr/ark:/12148/btv1b8527587p/f450.item.zoom" /> 
<cb n="239va" />  Moult est Yseult plaisant et moult met son cuer sur Tristan. Elle regarde Tristan et Tristan ly.
 
      

   </p>
 
    <p>4. Tristan cognoist tout appertement qu’Yseult l’ayme de tout son cueur et elle cognoist bien que Tristan l’ayme de tout son pouoir. Elle est moult durement liee de ceste  aventure et moult joyeuse. Tristan si est tant liéz et tant joyeulx qu’il dist a soy mesmes que ores est il le plus eureux chevalier qui oncques fut au monde, quant il est aymé de la plus belle damoyselle et la plus avenant qui soit orendroit en tout le monde, ce lui est advis. Quant ilz eurent ainsi beu l’abuvrage amoureux comme je vous ay dit, Gouvernal, qui regarde le vaissel et qui bien le recognoit devient tout esbaïs, si se trait un poy arrieres et regarde le vaissel. Et quant il l’a un peu regardé, il le recognoit vrayement que c’est l’abuvrage amoureux, si est si doulens qu’il vouldroit bien estre mors, car ore scet il que Yseult ayme Tristan et Tristan luy. Et de ceste chose seront ilz encores entre luy et Brangain honiz et honnis en doivent estre, car Tristan et Yseult, qui du boire ne savoient riens, n’en doivent mie estre achoisonnés maiz ilz.</p>
 
    <p>5. Quant Gouvernal est revenu a Brangain, si lui dist : « Brangain, fait il, honniz sommez malement, car nous avons mal erré et si avons par nostre mescognoissance honniz Tristan et Yseult, se Dieu n’en pense. – Comment ? fait-elle. Dictez moy comment c’est. » Et il luy monstre le vaissel ou ens avoit esté le boire amoureux. « De cestui, fait-il, leur avons nous donné a boire, si les avons si villainement trahiz qu’ilz convient qu’ilz s’entrayment, car cil boire les menra a ce. Si sachés que malement avons esploicté d’eulx donner le. » Quant Brangain entent ceste nouvelle, si cognoit bien que c’est verité, si respont tout en plorant : « Mal avons fait, car de ceste chose ne peut venir se trop mal non. Ilz comparrons nostre mal sens. – Or ne scay qu’il en adviendra, fait Gouvernal, mais il convient que nous nous souffrons et regardons a quoy ce pourra venir. »  </p>

    <p>6. Moult sont corrousséz Gouvernal et Brangain de ceste chose qui ainsi est avenue par leur mescognoissance. Ilz en pleurent amdeux et en mainent duel merveilleux, maiz c’est au plus coyement qu’ilz puent, car ilz ne vouldroient en nulle maniere que nulz l’aparceust. Ces deux en sont corroucés, mais cilz qui ont beu le boire n’y penserent pas. Ainsi entendent a regarder l’un l’autre. Tristan regarde la beaulté Yseult et Yseult la beaulté Tristan, si en alume et esprent si malement qu’ilz ne desirent riens orendroit ou monde fors <pb n="239vb" facs="https://gallica.bnf.fr/ark:/12148/btv1b8527587p/f450.item.zoom" /> 
<cb n="239vb" /> l’un l’autre. Ainsi s’accordent a ceste chose tout apertement, celer n’y vault riens. Tout est oblié le roy Marc, Tristan descuevre a Yseult ce qu’il pense, comme il l’ayme de tout son pouoir, et elle luy dit tout appertement: « Tristan, ce m’est bel se tu m’aymes, car j’en suis moult liee et moult joyeuse, car autressi n’ayme je riens autretant en tout le monde comme je fais toy ny n’aymeray tant comme je vive et si ne scay dont ceste volenté m’est venue. »        

  </p>
       </div>
</body>
</text>
</TEI>     