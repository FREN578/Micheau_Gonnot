<TEI xmlns="http://www.tei-c.org/ns/1.0">
<teiHeader>
 <fileDesc>
  <titleStmt>
      <title>Arthur mourant veut rendre Excalibur au lac</title>
   <respStmt>
    <resp>édité par</resp>
       <name>Christopher Umenyi</name>
   </respStmt>
  </titleStmt>
  <publicationStmt>
      <availability>This is an open access work licensed under a creative commons Attribution 4.0 International License</availability>
   <distributor></distributor>
  </publicationStmt>
  <sourceDesc>
   <bibl>Paris,BNF, français 112 </bibl>
  </sourceDesc>
 </fileDesc>
</teiHeader>

 
 <text>
  <body>
   <div>
       <pb n="229v" facs="https://gallica.bnf.fr/ark:/12148/btv1b8527589h/f369.item" 
             />      <cb n="229vb"/>    
       
<rubric>Comment Girflet porta l’espee du roy Artus au lac, que le roy luy avoit commandé, et Morgain la fee emmena le roy Artus pour le guerir de sa playe. </rubric>

       <p>1. Quant Girflet voit que faire luy convient, si revint arriere ou l’espee estoit, si la prent et la commence a regarder et a plaindre moult durement et dist tout en plourant : « Ha ! Espee bonne et belle plus que nulle autre, tant est grant dommage de vous quant vous ne cheéz es mains d’aucun preudomme. » Lors la lance au lac au plus parfont qu’il peut, et maintenant qu’elle approcha de l’eaue, il vit une main qui yssi du lac et apparut jusques au queustre. Mais du corps dont la main estoit ne vit il point. Et la main prist l’espee par le milieu de l’endeure et la commenca a branler III foiz contremont. Et quant Girflet ot ce veu apertement, la main se rebouta en l’eaue a toute l’espee. Et il actendy illec grant piece pour savoir selle se monstreroit plus. Et quant il vit qu’il y musoit pour neant si s’en party du lac et revint au roy et lui dist, qu’il avoit fait son comandement. Et lui compta ce qu’il avoit veu, « Par foy fait le roy, ce pensoye je bien, 
           
                 <pb n="230r" facs="https://gallica.bnf.fr/ark:/12148/btv1b8527589h/f370.item" />  
       <cb n="fol. 230ra" />
           
           car ma fin approche durement. » Lors commenca a penser et en cel pencer luy vindrent les lermes aux yeulx. Et quant il a grant piece pensé, il dist a Girflet : « Il vous en convient aler de cy et partir moy en tel heure que jamais, tant comme vous vivres, ne me verrés. »  Quant Girflet entent ce si commence moult durement a plorer et lui dist : « Sire, par tel convent ne me partiray je ja de vous, car mon cuer ne le pourroit souffrir. »  « Si ferés, fait le roy, ou je vous harroye de mortel haine. » « Sire, fait Girflet, comment peut ce estre que je vous lairoye tout seul et m’en iroye en tel maniere, comme vous dites que je ne vous verroye jamais ? » « Il convient, fait le roy, que vous le faciés oultreement ainsi comme je vous dy. Alez vous en d’icy vistement, car du demorer n’y a il point. Et je le vous pry par celle foy et par celle amour, qui a este entre moy et vous. » </p>
       
<p>2. Quant Girflet entent que le roy l’emprie si doulcement, il respont : « Sire, puis qu’il vous plaist, je feray vostre commandement tant doulent ce sachés que nul plus, car moult me fust bel s’il vous pleust a morir ou a vivre entour vous. Mais pour Dieu i tant me dictes s’il vous plaist se vous cuides que je vous revoye jamais. » « Certes, fait le roy, adonc asseure en soies.  Et quel part cuidés vous aler, beau sire ? » fait Girflet. « Ce ne vous diray je mie, fait le roy, car je ne doy ne ne puis. » Et quant Girflet voit qu’il n’en prendra plus, il monte et s’en part du roy. Et si tost comme il s’en fu party commença une pluye a cheoir grande et merveilleuse, qui lui dura jusques a ung tertre qui estoit loing du roy bien demie lieue. Et quant il fu revenus au tertre, il arresta dessoubz ung arbre tant que la pluie fu passee. Et quant elle fu passee il commenca a regarder celle part ou il avoit le roy laissie, si vit venir parmy la mer une nef, qui toute estoit plaine de dames. Et quant elles vindrent a la rive de la mer, la dame d’elles qui tenoit Morgain la seur le roy Artus par la main commença appeler le roy Artus qu’il entrast en la nef. Et si tost comme le roy vit Morgain sa seur, il se leva isnellement de la terre ou il se seoit et entre en la nef et tira son cheval apres luy et prist ses armes.</p>
       
 	<p>3. Quant Girflet, qui estoit au tertre, ot tout ce veu comment le roy Artus entra en la nef avec les dames, il retourna 
        
           <pb n="230r" facs="https://gallica.bnf.fr/ark:/12148/btv1b8527589h/f371.item" />  <cb n="fol.230 1rb"/>
        
        arriere quantqu’il pot du cheval traire tant qu’il est arriere revenu. Et quant il voit le roy Artus entre les dames et cognoist bien Morgain la fee, Car maintes foiz l’avoit veue, et la nef se fu esloignee en poy d’eure plus d’une arbalestee. Et quant Girflet voit qu’il a perdu le roy, il descent sur la rive et commence a faire le greigneur duel du monde. Et demoura illec tout le jour et toute la nuyt que oncques ne beu ne ne menga, ne n’avoit fait le jour devant. Au matin quant le jour apparut et le souleil fut levé et les oyselés commencent leurs chans, Girflet si doulant comme il estoit monta sur son cheval et se party d’illec. Et chevaucha tant qu’il vint a ung bosquet qui pres d’illec estoit et en cel bosquet avoit ung hermite, qui moult estoit acointé de luy, si y ala et demoura avec luy II jours, pource qu’il se sentoit auques deshaitiés du grant duel qu’il avoit eu et du jeuner, et compta au preudomme ce qu’il avoit veu du roy Artus. Au tiers jour se party de leans et pensa qu’il iroit a la Noire Chapelle, pour savoir se Lucans le bouteillier estoit encore mis en terre. Et quant il y fu venu endroit heure de midy, il descendy a l’entree de la chapelle et actacha son cheval a ung arbre, puis entra leans. Et quant il y fu entrés, il trouva devant l’autel, II tombes moult riches, mais l’une estoit assés plus riche de l’autre. Dessus la moins belle avoient lectres qui disoient : « Cy gist Lucans le bouteillier que le roy Artus destrainst a mort encontre son pis » Dessus l’autre tombe, qui tant merveilleusement estoit belle, autres lectres escriptes qui disoient : « Cy gist le roy Artus, qui par sa valeur mist en sa subgection XII royaumes. »</p>
       
       
       
       
     
          </div>
</body>
</text>
</TEI>